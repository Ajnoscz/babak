---
title: "DENIS KRATOCHVÍL – 6x nejlepší střelec klubu"
date: 2022-12-02T00:30:44+01:00
draft: false
image: "fc.png"
---
Je mu teprve 14 let. Kromě studia a trávení času s kamarády se ve volném čase věnuje fotbalu. Víc o svém koníčku nám v rozhovoru prozradil žák 9.A, Denis Kratochvíl, který aktuálně působí v klubu FC Svratka Brno.

## Přemýšlel jsi někdy o přestupu do jiného týmu?

Zájem o mě měly i větší týmy jako je Zbrojovka a Sparta Brno. O přestupu jsem uvažoval, ale nakonec jsem se rozhodl, že budu věrný svému klubu.

## Proč ses rozhodl v FC Svratka Brno zůstat?

Protože tam mám kamarády a jsem tam spokojený.

## Na jaké pozici hraješ a co je tvým úkolem?

Hraji na středním záložníkovi a občas na krajním záložníkovi. Má funkce je hlídat střed a dělat různé kombinace.

## Co tě u fotbalu drží, jaké jsou tvoje cíle?

Hraju už od pěti let a moje cíle jsou hrát za klub mimo Českou republiku a hrát za českou reprezentaci. Fotbal mě moc baví a určitě s ním neplánuji přestat.

## Co považuješ za největší úspěch ve své, popřípadě klubové, fotbalové kariéře?

Že jsem dokázal reprezentovat Brno a že jsme vyhráli krajskou soutěž a poutoupili do žákovské ligy.

## Která činnost by se ve vašem týmu měla nejvíce zlepšit?

V našem týmu by se rozhodně měla zlepšit komunikace na hřišti, protože nám dost chybí a málo při hře mluvíme.

## Jak by podle Tebe měla vypadat ideální zimní příprava a jak vypadá ta tvá?

Rozhodně běhat, posilovat a hrát si s míčem. Já ráno běhám, potom mám klid a odpoledne trénink, večer posiluji.
Děkujeme Denisi Kratochvílovi za rozhovor a přejeme mu hodně štěstí v kariéře.


